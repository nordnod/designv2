---
---
# Redovisning kmom04

Skrivuppgiften är helt ny för mig, jag tror aldrig jag tidigare gjort en analys alls.
Jag upplevde det svårt att förstå riktigt hur de olika färgverktygen fungerade och jag kunde inte riktigt komma på
några vettiga sidor att analysera. Valet föll istället på sidor jag ofta besöker och två av dem en slags nyhetssidor
där innehållet hela tiden uppdateras.

Jag började med att göra temat "colorful". Jag utgick ifrån en färg och använde sedan komplementerande färger till denna.
Det ser inte riktigt klokt ut egentligen, men det är väldigt färgglatt.
Typsnittet valde jag utifrån ovan galenskap och kanske snuddar detta tema vid det som skulle vara "fun".
Sidan ger en lite "pastellig" känsla med ett ganska klottrigt typsnitt.

Jag skapade en mall utifrån ovan tema som jag använde för de andra tre färgtemana.
På så vis var det i stort sett bara färgvariablerna jag behövde ändra mellan de olika temana.

Typografin är inte särskilt ändrad, något tema använder letter-spacing, något har alla headers i enkom versaler.
Ett tema har _all_ text i gemener för att skapa en känsla av minimalism.

Därefter gjorde jag "dark"-temat. Detta är betydligt trevligare att titta på, så detta valde jag som defaulttema.
Detta är dock nästan inne och nosar på "minimalistisk", fast betydligt mörkare.
Inga accentfärger används och det är en väldigt basic och avskalad design.

Det minimalistiska temat går i stort sätt helt i grått med svart text. All text är i små bokstäver för att ytterligare spä på den minimalistiska känslan.
Navbaren är borttagen och helt ersatt med hamburgermenyn. Två varianter av monospace typsnitt används och sidan påminner mig om forna tiders
lite elitistiska hemsidor för demo-/hackinggrupper.

Till sist valde jag att även göra temat "fun". Detta är helgalet och i stort sett oanvändbart.
Bakgrundsbilden består av Peter Griffins ansikte och typsnitt ur kategorin *cursive*.
Hela sidan går i gult och ger en lite serieteckningsaktig känsla.

Dagens TIL är att det finns mängder att lära om färg och att man med ganska enkla medel, så som att välja en färg och sedan utgå ifrån denna, i någon
mån gör det lätt för sig istället för att välja varje färg "för hand".
