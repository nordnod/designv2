---
---
# Redovisning kmom01

### Är du sedan tidigare van att jobba i ramverk för att bygga webbplatser?
Nej, jag har aldrig tidigare använt ett ramverk, men tycker att det verkar spännande och inser också att man i större produktioner ofta inte gör webbplatser på det sätt jag tidigare trott.
Jag har gjort någon enstaka sida i Wordpress tidigare, men det är ju inte samma sak.

### Det blev en del nya verktyg och tekniker i labbmiljön och för att jobba med redovisa sidan, är du bekant med några av dem sedan tidigare?
Det var inga bekymmer med att få det att fungera. Är bekant med konceptet kring SSH-nycklar sedan tidigare. Jag använder en vanlig PC med Windows att utveckla på då min Mac är så långsam.
Jag är relativt väl införstådd med `make`. När jag började köra Linux i slutet av 90-talet var det Slackware som var det "coola". Då fick man i princip kompilera allt själv, inte minst kärnan.

### Har du några förutfattade meningar, eller kanske en etablerad övertygelse, inom design och användbarhet för webben?
I mitt arbete ingår delvis att vara med och utforma UX för vår webbshop. Jag kodar inget, men är till viss del med och bestämmer hur saker och ting ska se ut. Jag har lätt att se huruvida jag tycker något är snyggt eller inte, rent designmässigt. Men jag har ganska svårt att komma på något kreativt själv.

### Hur kändes det att styla webbplatsen med CSS? Gick det bra?
Det gick skapligt, tog lite längre tid då det var så många olika `div`:ar nestade. Jag tycker det kan vara lite svårt att veta vilket "parent-element" jag ska välja för att göra vissa saker emellanåt.
Rent designmässigt är det är mycket lättare med ett koncept att följa, som i projektarbetet i htmlphp. Jag har lite svårt för att komma på hur jag vill att min sida ska se ut.
Det växer däremot så sakteliga fram. I detta fall ville jag ha något relativt ljust, men med mjuka färger.

### Vilken är din TIL för detta kmom?
Jag har aldrig tidigare förstått (eller försökt förstå mig på) markdown. Det är otroligt användbart märker man redan nu efter bara ett kursmoment.
Bara att skriva denna redovisningstext är betydligt smidigare än att skriva i HTML.
