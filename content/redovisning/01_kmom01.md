---
---
# Redovisning kmom01

Jag har aldrig tidigare använt ett ramverk, men tycker att det verkar spännande och inser också att man i större produktioner ofta inte gör webbplatser på det sätt jag tidigare trott.
Någon enstaka sida har jag gjort i Wordpress, men det är ju inte samma sak.
Det är till en början ganska mycket att sätta sig in i och mycket som är nytt.

Att installera labbmiljön var inga bekymmer. Instruktionerna känns tydliga och är lätta att följa. Är sedan tidigare bekant med konceptet kring SSH-nycklar, vilket underlättar vid användandet av git.
Jag är relativt väl införstådd med `make`. När jag började köra Linux i slutet av 90-talet var det Slackware som "gällde". Då fick man i princip kompilera allt själv, inte minst kärnan.

I mitt dagliga arbete ingår delvis att vara med och utforma UX för vår webbshop. Jag kodar inget, men är med och bestämmer hur saker och ting ska se ut. I fallet med webbshoppar är det viktigt att kunden hittar rätt och gärna i riktning mot kassan. Jag har lätt att se huruvida jag tycker något är snyggt eller inte, rent designmässigt. Men desto svårare att komma igång med kreativiteten själv.

Styling och CSS känner jag är lite av min akilleshäl. Samtidigt gör det att jag känner att det finns massor jag kan lära mig. Det tog lite tid att komma igång ifrån scratch. Strukturen är ny med många nestade `div`:ar. Jag tycker det kan vara lite svårt att veta exakt vilket element jag ska välja för att uppnå önskat resultat, men antar att det till stor del är en erfarenhetsfråga.
Rent designmässigt tycker jag att det är mycket lättare att följa ett visst koncept, som i projektarbetet i htmlphp. Jag har lite svårt för att komma på hur jag vill att min sida ska se ut.
Det växer däremot så sakteliga fram. I detta fall ville jag ha något relativt ljust, men med mjuka färger.

Jag har aldrig tidigare förstått (eller försökt förstå mig på) markdown. Det är otroligt användbart märker jag redan nu efter bara ett kursmoment.
Bara att skriva denna redovisningstext är betydligt smidigare än att skriva i HTML.
