---
---
# Redovisning kmom10

# 1.1
## Uppdrag 1 Analys aktuell webbplatsdesign
Som utgångsläge för analysen valde jag webbplatserna till de tre band jag lyssnar mest på.
Banden är Tool, A Perfect Circle och In Flames.

Tanken var att analysera aktuella designtrender på webbplatser. Jag har tittat efter gemensamma nämnare och har under tiden haft diskussionerna ifrån kursens genomgång i bakhuvudet.
Vi talade då mycket om att många webbplatser använder väldigt stora bilder, inte minst när vi tittade på olika influencers/artisters webbplatser.
Det var också vanligt med stora videos som spelat i bakgrunden.

Detta har jag noterat återkommit i min analys. Eftersom det är webbplatser tillhörande rockband har jag inte direkt varit förvånad över att i alla fall två av sidorna
har ett väldigt mörkt färgschema.
Den webbplatsen som avvek från detta mönster har istället en ljusare färgsättning som matchar deras senaste skivas omslag, vilket kan vara anledningen till detta. Jag vet inte hur sidan såg ut före detta albumsläpp tyvärr.


## Uppdrag 2 Analys valfri (optionellt)
För denna analys valde jag tre stycken nyhetssidor. Aftonbladet, Expressen och DN.

Det är främst sidornas laddtid jag analyserat, men även hur de upplevs i mobilt läge.
Med tanke på hur mycket nätsurfning som faktiskt sker på mobila enheter idag blir mobilanpassade webbplatser viktigare för var dag som går.
Analysen visar att även om en ganska nedbantad version laddas i mobilt läge, så finns det fortfarande förbättringar att göra.
Exempelvis ytterligare se till att saker som inte visas direkt laddas in senare och att bilder anpassas till modernare format.

Samtidigt blir uppkopplingarna snabbare och snabbare, både vad gäller fast bredband men även mobilt dito.
Dock verkar det dröja ett tag innan vi har fri datamängd i de mobila abonnemangen så det finns fortfarande anledning att optimera webbplatserna så mycket som möjligt.

## Uppdrag 3 Webbplats
Som utgångsläge för webbplatsen hittade jag på ett fiktigt företag som heter "Prima Facie". Det är en advokatbyrå med säte i Stockholm.
Jag använde min me/redovisa sida som grund, och rensade bort en hel del från denna för att skapa en plattform för advokatbyråns webbplats.
Anledningen till detta tillvägagångssätt var att jag upplevde det enklast och att jag då fick mycket av mina tidigare ändringar gratis.

Först såg jag till att ta bort länkar i menyn som inte behövdes längre. Jag valde dock att ha kvar styleväljaren i hamburgermenyn men inte i standardmenyn.
Jag skapade en enkel startsida, samt en mer omfattande "Om-sida" där företaget och dess anställda presenteras.
En blogg med ett par artiklar fick jag också gjort.
För att göra sidan lite levande lade jag in ett RSS-flöde ifrån en nyhetssida med juridiska nyheter i en högerkolumn på startsidan.
Samtliga bilder har jag tagit ifrån [Unsplash](https://unsplash.com), förutom logotypen som jag skapade själv.


## Uppdrag 4 Tema
Jag kopierade mitt senaste tema från kursen och använde detta som grund. Jag ställde in detta nya tema som standard och satte sedan igång att anpassa det efter "kundens" preferenser.
Önskemålen från kunden var att ha ett avskalat tema med mycket fria ytor och färgerna vitt, blått och guld. Först skapade jag en logotyp för företaget och utgick sedan ifrån dessa färger för att skapa
ett passande tema. Rent praktiskt läste jag in bilden i Adobe CC och plockade därifrån ut de olika färgerna som identifieras automatiskt.

Bakgrundsbilden är vit men tonar över i en ljust guldaktig nyans längst ner mot footern. Footern i sig tonar på ett liknande sätt men betydligt tidigare och utgår ifrån en mörkare guldnyans.
Detta då jag vill ha en markerad footer som sticker ut.

Jag har valt ett serif-typsnitt för rubriker, helt i versaler.
Serif-typsnittet ger ett elegant utseende, samtidigt kan det uppfattas gammaldags. Detta däremot är av mer modernt snitt vilket jag tycker passar byråns profil.
För övrig text har jag valt ett sans-serif typsnitt som ändå passar bra ihop med rubrikernas typsnitt.


## Uppdrag 5 Tema alternativt (optionellt)
Ej utfört


## Uppdrag 6 Förklara strukturen (optionellt)
Ej utfört


# 1.2
Projektet gick bra att genomföra, däremot fanns det av rent privata skäl inte möjlighet att få tid till att utföra de optionella uppgifterna.
Det känns som en rimlig avslutning på kursen och jag tyckte det var bra att det fanns flera olika uppdrag att välja mellan.
Dessa uppdrag var dessutom väldigt fria i sin tolkning.
Mest tid har gått åt att få till en design jag var nöjd med samt att skapa innehåll på sidan då jag inte ville kopiera från någon annan sida eller använda placeholder-text.


# 1.3
Kursen som helhet har varit ganska krävande. Design är inte mitt favoritämne och jag har känt mig lite låst av plattformen vi arbetat med.
Kreativiteten lyser tyvärr också med sin frånvaro, men jag har försökt få till de olika momenten efter bästa förmåga.
Jag har varit rädd att ändra för mycket då jag inte riktigt vet hur allt fungerar och då istället känt att jag mest gjort olika versioner av samma grunddesign.

Det känns som att stort fokus har varit på hur man får till olika saker i ramverket. Jag hade föredragit mer praktisk CSS och LESS undervisning.
Hade jag varit programstudent hade jag troligtvis haft mindre problem med detta, men eftersom jag är kurspaketare känner jag att jag har så mycket annat jag hade velat och behövt lära
mig före det ämne denna kurs avhandlat.
Samtidigt tycker jag att jag fått en större förståelse för design så det kan samtidigt vara bra att bli "påtvingad" något man annars troligtivs hade undvikit.
Som en övergripande kurs i designtekniker kan jag rekommendera kursen. Den får betyg 7 av 10.
