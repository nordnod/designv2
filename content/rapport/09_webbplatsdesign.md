# Kmom10 Uppdrag 1
## Analys aktuell webbplatsdesign

Uppgiften går ut på att välja ut ett par webbplatser och analysera webbplatsdesignen.
Målet är att se vilka trender som är aktuella för tillfället.

## Urval
Jag har valt att analysera ett par olika bands webbplatser.

[Tool](https://www.toolband.com/)

[A Perfect Circle](https://www.aperfectcircle.com/)

[In Flames](http://www.inflames.com/)

## Metod
Metoden för att analysera sidorna grundar sig i utbildningsmaterialet för denna kurs.
Jag tittar efter och analyserar aktuella designtrender.

# Resultat
#### [Tool](https://www.toolband.com/)
[FIGURE src=image/tool-scr.png?w=500 class="left"]
Sidans startsida består huvudsakligen i en trendriktig video som spelas över hela viewportens bakgrund, med en delvis genomskinlig navbar i toppen.
Scrollar man ner byts bakgrundsvideon ut mot en mörk bakgrundsbild med vad jag tror ska föreställa en slags ljudvågor i olika färger.
Sidans "main content" är centrerat och tar upp uppskattningsvis 70% av bredden.
Längre ner följer lite nyheter.

Tunna linjer ramar in nyhetesartiklarna på startsidan och stående till höger i dessa finns ett datum.
En animation på "Read More"-knapparna är en av få saker som sticker ut i en annars väldigt enkel design.

Temat är konsekvent mörkt med låg kontrast. Rubriker och navbar är mörkt grå och på de ställen de ligger på en genomskinlig bakgrund är det rent av svårt att läsa.
Ett fåtal texter är vita.


#### [A Perfect Circle](https://www.aperfectcircle.com/)
[FIGURE src=image/apc-scr.png?w=500 class="center"]
På denna sida möts vi inte av en helsidespännande automatiskt spelande video, däremot en stor banner som gör gällande att bandet nyligen släppt ett nytt album.
Längre ner finns däremot en `iframe` som visar en Youtubevideo med bandets senaste singel.
Iframen täcker cirka 80% av viewportens bredd.
Under denna video finns en knapp för att fortsätta in på webbsidan.

Samma bild som på föregående sida återkommer här, dock spänner den över hela sidans bredd och sammanvävs med en helt annan bakgrundsbild längre ner.
Här finns en vänsterorienterad stor `iframe` med en annan video och i högerkant ytterligare videos.
Sidan är uppbyggd som en scrollande "single page website" med en statisk traditionell navbar i sidans topp (efter att man tryckt på "Enter Site").
Längre ner på sidan finns turnédatum, nyheter samt länkar för att köpa bandets album.

Färgtemat är ganska ljust med hög kontrast, förutom en sektion som är betydligt mörkare. Stort fokus läggs vid videos och väldigt stora bilder.
Main content spänner över 75-80% av viewportens bredd vilket ger en levande och inte så stel upplevelse.

#### [In Flames](http://www.inflames.com/)
[FIGURE src=image/if-scr.png?w=500 class="right"]
Likt föregående två sidor finns här en traditionell navbar i sidans topp, här dock utan bakgrundsbild så den lägger sig över videon som spelas upp i bakgrunden.
Videon uppmärksammar besökaren om ett kommande album. Videon fungerar som bakgrundsbild och har inga kontroller.

Även denna sida är uppbyggd som en "single page website" där man antingen scrollar neråt själv, eller använder navbaren för att ta sig till de olika sektionerna.
Huvudsakligt innehåll är typiskt för ett bands webbplatser med nyheter, turnédatum samt info om släppta album.

Under turnédatumen finns ett bildspel som täcker hela viewportens bredd.
Sidans tema är mörkt, mycket svart med blå inslag. De färgklickar som finns kommer ifrån ovan nämnda bildspel samt albumens "cover art".
Jämfört med övriga webbplatser i analysen spänner "main content" över en mindre bredd, uppskattningsvis kring 60%.

# Analys
Eftersom sidorna i analysen tillhör band, ligger stort fokus naturligtvis på att annonsera nysläppta album samt kommande turnéer.
En tydlig trend är att ha väldigt stora bilder, gärna som spänner över hela viewportens bredd.
I två av fallen finns dessutom en stor automatiskt spelande bakgrundsbild. I ett fall en väldigt stor Youtubevideo som visserligen inte spelas per automatik.

Den tydligaste designtrenden är stora videos samt stora bilder. Antingen som heltäckande bakgrundsbild eller som stora bilder i bildspel.
Två av sidorna har ett väldigt mörkt färgtema, vilket till viss del kan förklaras av att det inte är dansbandsmusik banden spelar, utan olika typer av rockmusik.

Återkommande för samtliga sidor är även rubriker enbart i versaler samt sans-serif typsnitt av olika slag.

# Referenser


# Övrigt
Rapporten är utförd av David N på egen hand.
