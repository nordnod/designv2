# Kmom06 Designprincip

Uppgiften går ut på att välja ut tre webbplatser, efter eget tycke och smak, för att sedan analysera dessa sidors design.

## Urval
Denna gång väljer jag att analysera matställens webbsidor. Jag har riktat in mig på hamburgerrestauranger.

[Flippin Burgers](http://flippinburgers.se/)

[Burger King](https://burgerking.se/)

[Surf Shack, Malmö](https://malmo.surfshacksmashburgers.com/)

## Metod
Metoden för att analysera sidorna grundar sig i utbildningsmaterialet för denna kurs.
Jag tittar på de olika designprinciper vi läst om och försöker hitta analysera dessa.

# Resultat
#### [Flippin Burgers](http://flippinburgers.se/)
[FIGURE src=image/flippin.png?w=500 class="left"]
Eftersom jag valt restauranger som analysgrupp är syftet med deras webbplatser givetvis att dels informera om att de finns,
men såklart även för att presentera en meny, adress samt öppettider.

På Flippin Burgers webbplats möts man direkt av fyra stycken bilder som vardera tar en fjärdedel av viewporten i desktopläge.
Bilderna rör sig när man för muspekaren över dem på så vis att bilden du hovrar dubblar sin bredd medans övriga drar ihop sig.
Ett häftigt drag tycker jag är att bilden inte bara blir större rent breddmässigt, utan även ändrar perspektiv och mer av bilden visas.
Dessa bilder länkar till olika sektioner eller snarare systerverksamheter de verkar ha.

Respektive bild har en stående text, vilken flippar över i horisontellt läge i mobilt läge samtidigt som bilderna blir kvadratiska istället.
Uppe i vänster hörn finns en navigeringsmeny, i detta fall en hamburgermeny bokstavligen.
Någon traditionell horisontell meny finns inte.

Scrollar man ner lite på sidan möts man av en bakgrundsbild med textur av grövre papper samt av stämpelliknande bilder som i någon mån ser ut att vara klistermärken
med vilka man fäst de andra bilderna på bakgrundsbilden (som liknar papper).
Här används repetition på så vis att inslagen påminner om varandra.

Främsta designprinciperna på denna sida tycker jag är "rörelse" och "harmoni". Rörelse i synnerhet längst upp på sidan med bilderna och "harmoni" där "artiklarna" längre ner
är utformade på liknande vis.
Undersidorna är mer traditionellt utformade med allt content i mitten av sidan.

#### [Burger King](https://burgerking.se/)
[FIGURE src=image/bk.png?w=500 class="center"]
Liksom föregående sida är syftet även här att informera om produkter (mat), öppettider samt var restaurangerna finns.
Man möts av en stor bild där tanken naturligtvis är att det ska vattnas i munnen och man ska bli sugen på att omgående besöka restaurangen.

Denna sida är inte lika lekfullt designad som Flippin Burgers. Däremot spänner även denna sida över hela viewporten.
Det finns en meny i ovankant länkar till restaurangerna samt en matmeny.
Eftersom företagets logo består av en hamburgare (röd köttbit med bröd) återkommer detta naturligt i bilderna på just denna typ av mat.

Resten av startsidan består av en kolumnlayout med en bredare samt en smalare kolumn.
Den smalare kolumnen vägs upp av att det är större bilder brevid den, för att uppnå balans.
Det är just "balans" som är den designprincip jag tycker kännetecknar sidan.

Övriga undersidor följer samma design med väldigt breda bilder.


#### [Surf Shack, Malmö](https://malmo.surfshacksmashburgers.com/)
[FIGURE src=image/ss.png?w=500 class="right"]
Sist ut är Surf Shack. Även detta en hamburgerrestaurang.
Sidan har ett tydligt strandtema och man får en känsla av att detta är ett ställe man svänger förbi efter ett strandbesök.

Hela sidan täcks av en bakgrundsbild med strandtema. Menyn finns på en bräda i vänsterkant.
Matbilderna är inte alls lika stora som på de andra sidorna

Något som åtminstone retar mig är att ovan nämnda "menybräda" försvinner så fort man trycker på någon länk. Istället får man en traditionell navbar i ovankant.
Det finns heller inte någon möjlighet att komma tillbaka dit man var med mindre än att man backar i webbläsaren.
Detta känns halvdant och ger en känsla av att sidan är ofärdig.

Den designprincip jag främst kommer att tänka på när jag besöker denna sida är "textur", tack vare bakgrundsbilderna.

# Analys

Att framhäva maten har i två av mina exempel visat sig vara det viktigaste. I två av fallen får man mycket känsla av vad för slags restaurangmiljö det är man besöker.
Burger King besöker man troligtvis inte främst för själva restaurangmiljön, utan detta är en mer traditionell snabbmatsrestaurang.

Flippin Burgers vill vara lite "edgy" med en sida som är väldigt designad, vilket jag tror även känntecknar själva restaurangerna.
Man får en känsla av "hipstrig" känsla och tänker sig att maten säkert kan ha en del moderna smakinslag.

Surf Shack ger en känsla av after beach, men jag upplever sidan som ofärdig.
Flera olika typsnitt används och det hade passat bättre att gå "all out" på de lekfulla typsnitten.


# Referenser

[Canva, Design Elements & Principles](https://www.canva.com/learn/design-elements-principles/)

# Övrigt
Rapporten är utförd av David N på egen hand.
